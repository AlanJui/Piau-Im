蘇武牧羊北海邊
雪地又冰天　羈留十九年
渴飲雪　飢吞氈　野幕夜孤眠
心存漢社稷　夢想舊家山
歷盡難中難　節旄落盡未還
兀坐絕寒　時聽笳聲　入耳心痛酸

蘇武牧羊久不歸
群雁卻南飛　家書欲寄誰
白髮娘　倚柴扉　紅粧守空幃
三更徒入夢　未卜安與危
心酸百念灰　大節仍不少虧
羝羊未乳　不道終得　生隨漢使回
